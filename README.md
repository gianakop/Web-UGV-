# Web-UGV-
UGV απομακρυσμένου ελέγχου μέσω Διαδικτύου
Τίτλος έργου:
UGV απομακρυσμένου ελέγχου μέσω Διαδικτύου
Εκπαιδευτικός: Νίκος Γιαννακόπουλος ΠΕ89 Πληροφορικής gianakop@gmail.com

 Γενική περιγραφή ιδέας:
Το Ρομπότ απομακρυσμένου ελέγχου μέσω Διαδικτύου, είναι ένα μη επανδρωμένο όχημα εδάφους (UGV), το οποίο ο χειριστής το ελέγχει μέσω διαδικτύου από οπουδήποτε στον κόσμο, μέσα από μία ιστοσελίδα που του παρέχει πρόσβαση στον έλεγχο των λειτουργιών του ρομπότ.  Η ίδια ιστοσελίδα είναι το περιβάλλον που έρχεται η ανάδραση του ρομπότ, δηλαδή μέσα από αυτή ο χρήστης βλέπει και ακούει ότι βλέπει και ακούει το ρομπότ και φυσικά το κατευθύνει κατάλληλα σύμφωνα με τις επιθυμίες του.
Από τεχνικής άποψης το ρομπότ αποτελείται από ένα σασί  με τους απαραίτητους κινητήρες για την κίνηση του, από έναν ελεγκτή των κινητήρων που θέτει τους κινητήρες κατάλληλη λειτουργία, από μία κάμερα με μικρόφωνο η οποία επιτρέπει στον χειριστή να βλέπει και να ακούει ότι βλέπει και ακούει το ρομπότ, από ένα ηχείο που επιτρέπει στον χειριστή να στέλνει τη φωνή του στο χώρο που κινείται το ρομπότ και τέλος, από έναν μικροελεγκτή που είναι ο βασικός εγκέφαλος του ρομπότ και ο οποίος συνδέεται και ελέγχει τη συντονισμένη λειτουργία όλων των παραπάνω μερών. Ο μικροελεγκτής αυτός,  παρέχει την δυνατότητα ασύρματης σύνδεσης του ρομπότ  με το διαδίκτυο μέσω Wi-Fi, ώστε να είναι δυνατός ο έλεγχος του ρομπότ μέσω του διαδικτύου. Τέλος ο χρήστης πρέπει να διαθέτει ηλεκτρονικό υπολογιστή με πρόσβαση στο διαδίκτυο, καθώς και την ηλεκτρονική διεύθυνση της ιστοσελίδας ελέγχου του ρομπότ η οποία είναι https://letsrobot.tv/robocaster/gianakop/robot/59206902. Η σελίδα αυτή, φιλοξενείται δωρεάν στο  LETSROBOTTV https://letsrobot.tv/  όπου φιλοξένει και πλήθος άλλα on-line ρομπότ και λειτουργεί μόνο όταν το ρομπότ είναι ανοικτό.) 

Αναλυτική περιγραφή ιδέας:
Το Ρομπότ αποτελείται λοιπόν από τα παρακάτω υλικά μέρη των οποίων η χρήση και λειτουργία φαίνεται παρακάτω:
1)	Raspberry Pi: 	Η πλακέτα που κάνει τη διασύνδεση με το Internet (μέσω wifi) και στέλνει εικόνα και ήχο από το ρομπότ στον χρήστη του διαδικτύου και επιστρέφει  τις εντολές του απομακρυσμένου χρήστη μέσω διαδικτύου στο ρομπότ.
2)	Powerbank: 	Τροφοδοτεί με ρεύμα το Raspberry Pi.    
3)	Camera  for Raspberry Pi 3: 	Λαμβάνει την εικόνα το τι βλέπει το ρομπότ.
4)	Mini Stereo Speaker :	Μετατρέπει σε γραπτά κείμενα (text messages) που στέλνει ο απομακρυσμένος χρήστης μέσω διαδικτύου σε ήχο. (Ο ήχος αυτός ακούγεται πάνω στο ρομπότ). Έτσι ο χρήστης στέλνει κατά κάποιο τρόπο τη φωνή του.
 5) Mini Microphone: 	Στέλνει στον απομακρυσμένο χρήστη τους ήχους που ακούγονται στο χώρο που βρίσκεται το ρομπότ.
 6) Micro SD Card: 	Βρίσκεται τοποθετημένη στο Raspberry Pi και είναι απαραίτητη για τον προγραμματισμό του. 
7)	Arduino UNO : 	Η βασική πλακέτα που φέρει το firmware του ρομπότ δηλαδή τις βασικές εντολές κίνησής του με πιο απλό παράδειγμα κίνηση μπρος πίσω δεξιά και αριστερά. Μπορούν να προστεθούν επιπλέων λειτουργίες όπως φώτα ή ρομποτικοί βραχίονες κτλ.
8)	2WD Motor Robot Car Chassis Kit  for Arduino:	To σασί του ρομπότ όπου στην πιο απλή του έκδοση πρέπει να διαθέτει 2 κινητήρες με τροχούς μία μπαταριοθήκη και ένα σκελετό ικανό να κουβαλήσει και τα υπόλοιπα ηλεκτρονικά που αναφέραμε. *(Μπορούμε να χρησιμοποιήσουμε πολύ πιο πολύπλοκα και ακριβά σασί)
9)	 L298N DC Motor Driver: 	Ο πιο απλός και φθηνός  driver που θέτει σε λειτουργία το δύο μοτέρ του σασί. *(Μπορούμε να χρησιμοποιήσουμε πολύ πιο καλούς και ακριβούς motor driver)
